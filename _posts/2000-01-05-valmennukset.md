---
title: "Valmennukset"
bg: grey
color: dark
bottom-image: img/hk_bigpicture_01.jpg
menu: true
---

## Valmennukset

Tarjoan asiakkailleni tilaa ja aikaa pysähtyä ajattelemaan.
Mistä oikeastaan on kyse? Mikä on kaikkein tärkeintä? Mitä haluat - oikeasti? Mitä
valitset? Etsimällä vastauksia kysymyksiin johdattelen asiakkaani oleellisen äärelle.

<a id="expand-valmennukset" class="expand-link">Lue lisää &gt;</a>

<div id="expandable-valmennukset" class="expandable-container" style="display:none;">

<p>
Autan asiakkaitani tulemaan tietoisiksi omista tiedostamattomista ajattelu- ja toimintamalleistaan, löytämään uusia näkökulmia ja lisäämään itsetuntemustaan. 
Lähtökohtana valmennuksissani on aina todelliset arjen haasteet ja toiveet. Haastan asiakkaani viemään saamansa oivallukset ajattelu- ja asennetasolta käytäntöön – käyttäytymisen ja tekemisen tasolle saakka.
</p>

<p>
Nykypäivän tavoiteviidakon keskellä on erityisen tärkeää varmistua siitä, että asetetut tavoitteet ovat juuri niitä oikeita. Ilman selkeää fokusta harhaudumme helposti ärsyketulvan keskellä. Oleellisen tavoittaminen ja sen äärellä pysyminen on noussut yhä tärkeämmäksi taidoksi.
</p>

<p>
<b>Ajattelullasi ja asenteellasi on valtava vaikutus suoritukseesi</b>

Ajattelumme vaikuttaa tuottavuuteemme, kykyymme oppia ja kehittyä – joskus myös estää meitä
onnistumasta. Käytössäni olevaa Growth Mindset -arviointia hyödyntämällä autan asiakkaitani
tulemaan tietoiseksi heitä jarruttavista ajattelumalleistasi sekä siitä, mitä mindsetin osa-alueita
heidän kannattaisi kehittää onnistuakseen.
</p>

<p>
<b>Innostu ja voi hyvin tuunaamalla työtäsi</b>
Tutkimusten mukaan pidämme mahdollisuuksiamme vaikuttaa työhömme pienempinä kuin ne todellisuudessa ovat. Tuunaamalla työsi sisältöä, työtapojasi, vuorovaikutustasi tai näkökulmaasi työhön voit aktiivisesti vaikuttaa omaan työhyvinvointiisi. Työn tuunaamisen on osoitettu lisäävän työn imua, joka puolestaan edesauttaa työssä onnistumista.
</p>

<p>
<b>Tutkivalla otteella varmistetaan vaikutukset omaan arkeen ja tekemiseen</b>
Käytän valmennuksissani coachingin rinnalla arviointityökaluja (esim. Growth Mindset ja Belbin) ja kvalitatiivisia tutkimusmenetelmiä kuten havainnointia, haastatteluja ja autoetnografiaa. Aidossa toimintaympäristössä ja arjen tilanteissa toteutettu tutkimus varmistaa, että valmennus kytkeytyy tiukasti arjen tekemiseen ja on käytännönläheistä.
</p>

<p>
<b>Etsitkö itsellesi coachia?</b>
Ota yhteyttä ja varaa itsellesi aika veloituksettomaan 30 minuutin kartoituskeskusteluun. Keskustellaan tarkemmin valmennustarpeestasi ja siitä miten voisin olla avuksi/hyödyksi.
<br/><br/>
Tyypillinen yksilöcoachingprosessi kestää noin 2-4 kuukautta, sisältäen 4-7 coachingsessiota sekä aktivoivia ja oppimista edistäviä välitehtäviä. Räätälöin coaching-prosessit kuitenkin tapauskohtaisesti sen mukaan, kuinka syvällistä tutkiskelua ja pitkäkestoista työstämistä milloinkin tarvitaan. Coaching voidaan toteuttaa kasvokkain, puhelimitse, Skypellä tmv. tai näiden yhdistelmällä.
</p>

<p>
<b>Etsitkö organisaatiollesi ryhmä- tai tiimivalmennusta?</b>
Ota yhteyttä, niin keskustellaan tilanteestanne ja rakennetaan juuri teille sopiva valmennuskokonaisuus.
</p>

<a id="collapse-valmennukset" class="collapse-link">X Sulje</a>
</div>
